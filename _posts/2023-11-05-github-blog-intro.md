---
title: "Github Pages блог танилцуулга"
excerpt: "Өөрийн портфолиогоо Github Pages ашиглан блог хэлбэрээр хийж сурцгаая!!! Юун түрүүнд Github Pages гэж юу болох мөнхүү вебсайт хийх процесс нь ямар болох талаар мэдэж авцгаая"
date: 2023-11-05
author_profile: true
header:
    teaser: /assets/images/github_blog_intro.png
toc: true
toc_label: "Table of Contents"
toc_icon: "cog"
comments: true
categories:
  - Github Blog Tutorial
tags:
  - [Tutorial, Blog]
---
## Оршил
Сайн байна уу? *Нини* байна. Энэхүү блогоор өөрийн портфолиогоо **Github Pages**-ыг ашиглаад хэрхэн бэлдэх талаар хуваалцъя. Би бакавлраа өөр мэргэжлээр дүүргэсэн болохоор **data scientist**-р ажилд орно гэдэг бол амаргүй даваа байсан. Үзүүлж харуулах дипломгүйгээр өөрийн чадвар болон туршлагаа харуулах ганц арга бол сайн портфолио л байсан. Тэгээд л онлайн хичээлийн даалгавар, өөрөө бие даан хийж байгааа төсөл болон өөр бусад сурсан зүйлээ хураангуйлан блог маягаар хөтөлж эхэлсэн. Олон блог платформ байсан боловч Github Pages-ийг сонгосон бөгөөд энэ удаагийн блогоор **сонгосон шалтгаан** болон **бяцхан танилцуулга** оруулахаар шийдлээ.

## Сонгох болсон шалтгаан

Github блог нь бичиж байгаа кодоо *github repository* дээрээ *push* (хадгалангаа) хийнгээ өөр илүү үйлдэл хийхгүйгээр кодынхоо талаар төрсөн сэтгэгдэл болон дэлгэрэнгүй тайлбарыг блогдоо update хийгээд явах боломжтой нь сонгох гол шалтгаан болсон. Ихэнх хөгжүүлэгчид өөрийн хийж байгаа төсөл болон сурж байгаа зүйлээ бусадтай хуваалцахын тулд Github дээрээ тогтмол commit хийх бөгөөд тэр commit-ийнхээ талаар дэлгэрэнгүй тайлбар болон төрсөн сэтгэгдлээ блогдоо хуваалцах зэрэг 2 ажлыг хийх шаардлага үүсдэг. Github Pages блог нь энийг нэг дор хийх боломжийг олгоx бөгөөд github repository-доо *push* хийхэд л блог нь update-лагдах болохоор нэг дор тэдгээрийг зохицуулах боломжтой гэсэн үг юм.

## Github Pages блог гэж юу вэ?

Github Pages нь Github repository-д html, css, js форматаар хадгалагдсан web document-үүдийг [github.io](http://github.io) домайн хаягаар интернэтэд үнэгүй байршуулж (hosting) өгдөг үйлчилгээ билээ. Энэхүү github pages нь jekyll, hugo, эсвэл fastai зэрэг хөдөлгөөнгүй вебпэйж (static webpage) үүсгэж өгдөг үүсгүүрүүдтэй холбогдсон бөгөөд эдгээр үүсгүүрүүд нь markdown хэлээр бичигдсэн файлыг html файл руу хувиргаж өгдөг үүрэгтэй. Тиймээс html талаар мэдлэггүй байсан ч markdown файл ашиглаад олон янзын дизайн болон layout-тай пэйжүүдийг амархан хийх боломжтой гэсэн үг юм. Тэгэхдээ өмнө нь git ашиглаж байгаагүй бол жаахан хэцүү байх магадлалтай. Тиймээс миний [git болон github танилцуулсан блогноос](https://nini-tech23.github.io/git%20series/git-intro/) хийж буй ажлаа хэрхэн git-ын тусламжтай version control хийх болон локал компьютероосоо github repository-д хэрхэн push хийх талаар суралцах боломжтой.

## Github Pages дээр блог оруулах ерөнхий үйл явц

Github Pages-д вебпэйж үүсгэгч үүсгүүр (жишээ нь jekyll) холбогдсон болохоор өөрийн локал компьютер дээр jekyll татах шаардлагагүй боловч илүү амраар блогны постоо засаж байхын тулд вебпэйж үүсгэгч үүсгүүрийг татах шаардлага бий. Markdown хэл ашиглаад блогынхоо бичвэрийг бэлдээд html-д хувиргахгүй буй хэрхэн хардахыг нь шалгахгүйгээр github repository-д push хийгээд Github Pages шалгах байдлаар блогоо хөтлөөд явбал ихэнх тохиолдолд алдаатай байх бөгөөд дахиад л локал компьютер дээрээ засах эсвэл Github Pages дээрээ засах шаардлага үүснэ. Ийм байдал үүсгэхгүйн тулд Github repository дээрээ push хийхээсээ markdown хэлээр бичигдсэн бичвэр маань ямар харагдахыг өмнө нь static webpage generator ашиглаад шалгаад явсан нь дээр байгаа. Тиймээс markdown хэлээр бичигдсэн бичвэрээ locally hmtl хувиргагч ашиглаад алдаа байвал засаад алдаа байхгүй эцсийн хувилбараа Github repository-д push хийгээд явбал зүгээр.
